<!DOCTYPE html>
<html>
<head>
<meta charset="utf-8"/><meta http-equiv="X-UA-Compatible" content="IE=edge"><meta name="viewport" content="width=device-width, initial-scale=1.0, maximum-scale=1.0, user-scalable=0"/><meta name="theme-color" content="#3b3e43"><meta name="apple-mobile-web-app-capable" content="yes"><meta name="mobile-web-app-capable" content="yes"/><meta name="apple-mobile-web-app-status-bar-style" content="black"><meta name="format-detection" content="telephone=no"/><title>金刚般若波罗蜜经 - 厚德菌</title><meta name="description" content="无上甚深微妙法 百千万劫难遭遇 我今见闻得受持 愿解如来真实义"/><meta property="og:description" content="无上甚深微妙法 百千万劫难遭遇 我今见闻得受持 愿解如来真实义"/>    <meta name="keywords" content="厚德菌,观音,参禅,歌尔,歌尔股份,新海软件,PM,项目经理,文艺,佛系,德健,Andy,Solo,Java,博客,开源"/><link rel="dns-prefetch" href="https://andy-ho.github.io"/><link rel="dns-prefetch" href="//cdn.jsdelivr.net"/><link rel="preconnect" href="https://andy-ho.github.io"><link rel="icon" type="image/png" href="https://b3logfile.com/file/2021/02/德256-f9662b6c.png"/><link rel="apple-touch-icon" href="https://b3logfile.com/file/2021/02/德256-f9662b6c.png"><link rel="shortcut icon" type="image/x-icon" href="https://b3logfile.com/file/2021/02/德256-f9662b6c.png"><meta name="copyright" content="B3log"/><meta http-equiv="Window-target" content="_top"/><meta property="og:locale" content="zh_CN"/><meta property="og:title" content="金刚般若波罗蜜经 - 厚德菌"/><meta property="og:site_name" content="厚德菌"/><meta property="og:url"      content="https://andy-ho.github.io/articles/2021/01/23/1611396693126.html?"/><meta property="og:image" content="https://b3logfile.com/file/2021/02/德256-f9662b6c.png"/><link rel="search" type="application/opensearchdescription+xml" title="金刚般若波罗蜜经 - 厚德菌" href="/opensearch.xml"><link href="https://andy-ho.github.io/rss.xml" title="RSS" type="application/rss+xml" rel="alternate"/><link rel="manifest" href="https://andy-ho.github.io/manifest.json">        <link rel="canonical" href="https://andy-ho.github.io/articles/2021/01/23/1611396693126.html">        <link rel="stylesheet"
              href="https://andy-ho.github.io/skins/next/css/base.css?1614823613890"/>
            <link rel="prev" title="楞严咒全文" href="https://andy-ho.github.io/articles/2021/01/21/1611243412613.html">
            <link rel="next" title="般若波罗蜜多心经" href="https://andy-ho.github.io/articles/2021/01/23/1611402771102.html">
    <script src="https://cdn.jsdelivr.net/npm/vditor@3.6.6/dist/js/icons/ant.js" async="" id="vditorIconScript"></script></head>
<body>
<header class="header">
    <div class="header-line"></div>
    <div class="fn-clear wrapper">
        <div class="logo-wrap">
            <a href="https://andy-ho.github.io" rel="start">
                <span class="logo-line-before"><i></i></span>
                <span class="site-title">厚德菌</span>
                <span class="logo-line-after"><i></i></span>
            </a>
        </div>

        <div class="site-nav-toggle fn-right"
             onclick="$('.header-line').toggle();$('nav').children('.menu').slideToggle();">
            <span class="btn-bar"></span>
            <span class="btn-bar"></span>
            <span class="btn-bar"></span>
        </div>

        <nav>
            <ul class="menu">
                    <li class="menu-item">
                        <a href="/articles/2020/01/17/1579273512935.html" target="_self" rel="section">
                            何许人也
                        </a>
                    </li>
                    <li class="menu-item">
                        <a href="/articles/2021/02/25/1614264376269.html" target="_self" rel="section">
                            早睡早起
                        </a>
                    </li>
                    <li class="menu-item">
                        <a href="/articles/2021/01/24/1611419632093.html" target="_self" rel="section">
                            书单
                        </a>
                    </li>
                    <li class="menu-item">
                        <a href="https://ld246.com/member/andyho" target="_blank" rel="section">
                            链滴
                        </a>
                    </li>
                    <li class="menu-item">
                        <a href="https://gitee.com/andy-ho" target="_blank" rel="section">
                            Gitee
                        </a>
                    </li>
                    <li class="menu-item">
                        <a href="https://github.com/andy-ho" target="_blank" rel="section">
                            Github
                        </a>
                    </li>
            </ul>

        </nav>
    </div>
</header><main class="main">
    <div class="wrapper">
        <div class="content">
            <article class="posts-expand">
                <header class="post-header">
                    <h2 class="post-title">
                        金刚般若波罗蜜经
                    </h2>
                    <div class="post-meta">
                            <span class="post-time">
                                    更新于
                                <time>
                                    2021-01-23
                                </time>
                            </span>
                        <span class="post-comments-count">
                                &nbsp; | &nbsp;
                                <a href="https://andy-ho.github.io/articles/2021/01/23/1611396693126.html#b3logsolocomments">
                                    <span data-uvstatcmt="1611396693126">0</span> 条评论</a>
                        </span>
                        &nbsp; | &nbsp; 热度
                        <span data-uvstaturl="https://andy-ho.github.io/articles/2021/01/23/1611396693126.html">0</span>°C
                    </div>
                </header>

                <div class="post-body post-body--article vditor-reset">
                    <iframe frameborder="no" border="0" marginwidth="0" marginheight="0" scrolling="no" allowtransparency="yes" width="100%" height="102" src="https://api.heycmm.cn/vplayer?id=298867"></iframe>
<br>
<br>
<p>南无本师释迦牟尼佛<br>
南无本师释迦牟尼佛<br>
南无本师释迦牟尼佛</p>
<blockquote>
<p><strong>开经偈</strong><br>
无上甚深微妙法 百千万劫难遭遇<br>
我今见闻得受持 愿解如来真实义</p>
</blockquote>
<p>《金刚般若波罗蜜经》<br>
姚秦三藏法师鸠摩罗什译</p>
<p><strong>法会因由分第一</strong><br>
如是我闻。一时佛在舍卫国。祗树给孤独园。与大比丘众。千二百五十人俱。尔时世尊。食时。著衣持钵。入舍卫大城乞食。于其城中。次第乞已。还至本处。饭食讫。收衣钵。洗足已。敷座而坐。</p>
<p><strong>善现启请分第二</strong><br>
时长老须菩提。在大众中。即从座起。偏袒右肩。右膝著地。合掌恭敬。而白佛言。希有世尊。如来善护念诸菩萨。善付嘱诸菩萨。世尊。善男子。善女人。发阿耨多罗三藐三菩提心。应云何住。云何降伏其心。佛言。善哉善哉。须菩提。如汝所说。如来善护念诸菩萨。善付嘱诸菩萨。汝今谛听。当为汝说。善男子。善女人。发阿耨多罗三藐三菩提心。应如是住。如是降伏其心。唯然。世尊。愿乐欲闻。</p>
<p><strong>大乘正宗分第三</strong><br>
佛告须菩提。诸菩萨摩诃萨。应如是降伏其心。所有一切众生之类。若卵生。若胎生。若湿生。若化生。若有色。若无色。若有想。若无想。若非有想。非无想。我皆令入无余涅盘而灭度之。如是灭度无量无数无边众生。实无众生得灭度者。何以故。须菩提。若菩萨有我相。人相。众生相。寿者相。即非菩萨。</p>
<p><strong>妙行无住分第四</strong><br>
复次。须菩提。菩萨于法。应无所住。行于布施。所谓不住色布施。不住声香味触法布施。须菩提。菩萨应如是布施。不住于相。何以故。若菩萨不住相布施。其福德不可思量。须菩提。于意云何。东方虚空。可思量不。不也。世尊。须菩提。南西北方。四维上下虚空。可思量不。不也。世尊。须菩提。菩萨无住相布施。福德亦复如是。不可思量。须菩提。菩萨但应如所教住。</p>
<p><strong>如理实见分第五</strong><br>
须菩提。于意云何。可以身相见如来不。不也。世尊。不可以身相得见如来。何以故。如来所说身相。即非身相。佛告须菩提。凡所有相。皆是虚妄。若见诸相非相。即见如来。</p>
<p><strong>正信希有分第六</strong><br>
须菩提白佛言。世尊。颇有众生。得闻如是言说章句。生实信不。佛告须菩提。莫作是说。如来灭后。后五百岁。有持戒修福者。于此章句。能生信心。以此为实。当知是人。不于一佛二佛。三四五佛。而种善根。已于无量千万佛所。种诸善根。闻是章句。乃至一念生净信者。须菩提。如来悉知悉见。是诸众生。得如是无量福德。何以故。是诸众生。无复我相人相众生相寿者相。无法相。亦无非法相。何以故。是诸众生。若心取相。即为著我人众生寿者。若取法相。即著我人众生寿者。何以故。若取非法相。即著我人众生寿者。是故不应取法。不应取非法。以是义故。如来常说。汝等比丘。知我说法。如筏喻者。法尚应舍。何况非法。</p>
<p><strong>无得无说分第七</strong><br>
须菩提。于意云何。如来得阿耨多罗三藐三菩提耶。如来有所说法耶。须菩提言。如我解佛所说义。无有定法。名阿耨多罗三藐三菩提。亦无有定法。如来可说。何以故。如来所说法。皆不可取。不可说。非法非非法。所以者何。一切贤圣。皆以无为法。而有差别。</p>
<p><strong>依法出生分第八</strong><br>
须菩提。于意云何。若人满三千大千世界七宝。以用布施。是人所得福德。宁为多不。须菩提言。甚多。世尊。何以故。是福德。即非福德性。是故如来说福德多。若复有人。于此经中受持。乃至四句偈等。为他人说。其福胜彼。何以故。须菩提。一切诸佛。及诸佛阿耨多罗三藐三菩提法。皆从此经出。须菩提。所谓佛法者。即非佛法。</p>
<p><strong>一相无相分第九</strong><br>
须菩提。于意云何。须陀洹。能作是念。我得须陀洹果不。须菩提言。不也。世尊。何以故。须陀洹。名为入流。而无所入。不入色声香味触法。是名须陀洹。须菩提。于意云何。斯陀含能作是念。我得斯陀含果不。须菩提言。不也。世尊。何以故。斯陀含。名一往来。而实无往来。是名斯陀含。须菩提。于意云何。阿那含能作是念。我得阿那含果不。须菩提言。不也。世尊。何以故。阿那含。名为不来。而实无不来。是故名阿那含。须菩提。于意云何。阿罗汉能作是念。我得阿罗汉道不。须菩提言。不也。世尊。何以故。实无有法。名阿罗汉。世尊。若阿罗汉作是念。我得阿罗汉道。即为著我人众生寿者。世尊。佛说我得无诤三昧。人中最为第一。是第一离欲阿罗汉。世尊。我不作是念。我是离欲阿罗汉。世尊。我若作是念。我得阿罗汉道。世尊。则不说须菩提。是乐阿兰那行者。以须菩提实无所行。而名须菩提。是乐阿兰那行。</p>
<p><strong>庄严净土分第十</strong><br>
佛告须菩提。于意云何。如来昔在然灯佛所。于法有所得不。不也。世尊。如来在然灯佛所。于法实无所得。须菩提。于意云何。菩萨庄严佛土不。不也。世尊。何以故。庄严佛土者。即非庄严。是名庄严。是故须菩提。诸菩萨摩诃萨。应如是生清净心。不应住色生心。不应住声香味触法生心。应无所住。而生其心。须菩提。譬如有人。身如须弥山王。于意云何。是身为大不。须菩提言。甚大。世尊。何以故。佛说非身。是名大身。</p>
<p><strong>无为福胜分第十一</strong><br>
须菩提。如恒河中所有沙数。如是沙等恒河。于意云何。是诸恒河沙。宁为多不。须菩提言。甚多。世尊。但诸恒河尚多无数。何况其沙。须菩提。我今实言告汝。若有善男子。善女人。以七宝满尔所恒河沙数三千大千世界。以用布施。得福多不。须菩提言。甚多。世尊。佛告须菩提。若善男子。善女人。于此经中。乃至受持四句偈等。为他人说。而此福德。胜前福德。</p>
<p><strong>尊重正教分第十二</strong><br>
复次。须菩提。随说是经。乃至四句偈等。当知此处。一切世间天人阿修罗。皆应供养。如佛塔庙。何况有人。尽能受持读诵。须菩提。当知是人。成就最上第一希有之法。若是经典所在之处。即为有佛。若尊重弟子。</p>
<p><strong>如法受持分第十三</strong><br>
尔时须菩提白佛言：世尊！当何名此经。我等云何奉持。佛告须菩提。是经名为金刚般若波罗密。以是名字。汝当奉持。所以者何？须菩提！佛说般若波罗密。即非般若波罗密。是名般若波罗密。须菩提！于意云何？如来有所说法不？须菩提白佛言：世尊！如来无所说。须菩提！于意云何？三千大千世界所有微尘。是为多不？须菩提言。甚多。世尊！须菩提。诸微尘。如来说非微尘。是名微尘。如来说世界。非世界。是名世界。须菩提！于意云何？可以三十二相见如来不？不也。世尊！不可以三十二相得见如来。何以故？如来说三十二相。即是非相。是名三十二相。须菩提！若有善男子、善女人。以恒河沙等身命布施。若复有人。于此经中。乃至受持四句偈等。为他人说。其福甚多。</p>
<p><strong>离相寂灭分第十四</strong><br>
尔时须菩提。闻说是经。深解义趣。涕泪悲泣。而白佛言。希有世尊。佛说如是甚深经典。我从昔来所得慧眼。未曾得闻如是之经。世尊。若复有人。得闻是经。信心清净。即生实相。当知是人。成就第一希有功德。世尊。是实相者。即是非相。是故如来说名实相。世尊。我今得闻如是经典。信解受持。不足为难。若当来世。后五百岁。其有众生。得闻是经。信解受持。是人即为第一希有。何以故。此人无我相。无人相。无众生相。无寿者相。所以者何。我相即是非相。人相众生相寿者相。即是非相。何以故。离一切诸相。即名诸佛。佛告须菩提。如是如是。若复有人。得闻是经。不惊不怖不畏。当知是人。甚为希有。何以故。须菩提。如来说第一波罗密。即非第一波罗密。是名第一波罗密。须菩提。忍辱波罗密。如来说非忍辱波罗密。是名忍辱波罗密。何以故。须菩提。如我昔为歌利王割截身体。我于尔时。无我相。无人相。无众生相。无寿者相。何以故。我于往昔节节支解时。若有我相人相众生相寿者相。应生嗔恨。须菩提。又念过去于五百世。作忍辱仙人。于尔所世。无我相。无人相。无众生相。无寿者相。是故须菩提。菩萨应离一切相。发阿耨多罗三藐三菩提心。不应住色生心。不应住声香味触法生心。应生无所住心。若心有住。即为非住。是故佛说菩萨心。不应住色布施。须菩提。菩萨为利益一切众生故。应如是布施。如来说一切诸相。即是非相。又说一切众生。即非众生。须菩提。如来是真语者。实语者。如语者。不诳语者。不异语者。须菩提。如来所得法。此法无实无虚。须菩提。若菩萨心。住于法而行布施。如人入暗。即无所见。若菩萨心。不住法而行布施。如人有目。日光明照。见种种色。须菩提。当来之世。若有善男子。善女人。能于此经受持读诵。即为如来。以佛智慧。悉知是人。悉见是人。皆得成就无量无边功德。</p>
<p><strong>持经功德分第十五</strong><br>
须菩提。若有善男子。善女人。初日分。以恒河沙等身布施。中日分。复以恒河沙等身布施。后日分。亦以恒河沙等身布施。如是无量百千万亿劫。以身布施。若复有人。闻此经典。信心不逆。其福胜彼。何况书写受持读诵。为人解说。须菩提。以要言之。是经有不可思议。不可称量。无边功德。如来为发大乘者说。为发最上乘者说。若有人能受持读诵。广为人说。如来悉知是人。悉见是人。皆得成就不可量。不可称。无有边。不可思议功德。如是人等。即为荷担如来。阿耨多罗三藐三菩提。何以故。须菩提。若乐小法者。著我见人见众生见寿者见。即于此经不能听受读诵。为人解说。须菩提。在在处处。若有此经。一切世间天人阿修罗。所应供养。当知此处。即为是塔。皆应恭敬。作礼围绕。以诸华香而散其处。</p>
<p><strong>能净业障分第十六</strong><br>
复次。须菩提。善男子。善女人。受持读诵此经。若为人轻贱。是人先世罪业。应堕恶道。以今世人轻贱故。先世罪业。即为消灭。当得阿耨多罗三藐三菩提。须菩提。我念过去无量阿僧只劫。于然灯佛前。得值八百四千万亿那由他诸佛。悉皆供养承事。无空过者。若复有人。于后末世。能受持读诵此经。所得功德。于我所供养诸佛功德。百分不及一。千万亿分。乃至算数譬喻。所不能及。须菩提。若善男子。善女人。于后末世。有受持读诵此经。所得功德。我若具说者。或有人闻。心即狂乱。狐疑不信。须菩提。当知是经义。不可思议。果报亦不可思议。</p>
<p><strong>究竟无我分第十七</strong><br>
尔时须菩提白佛言。世尊。善男子。善女人。发阿耨多罗三藐三菩提心。云何应住。云何降伏其心。佛告须菩提。善男子。善女人。发阿耨多罗三藐三菩提心者。当生如是心。我应灭度一切众生。灭度一切众生已。而无有一众生实灭度者。何以故。须菩提。若菩萨有我相人相众生相寿者相。即非菩萨。所以者何。须菩提。实无有法。发阿耨多罗三藐三菩提心者。须菩提。于意云何。如来于然灯佛所。有法得阿耨多罗三藐三菩提不。不也。世尊。如我解佛所说义。佛于然灯佛所。无有法得阿耨多罗三藐三菩提。佛言。如是如是。须菩提。实无有法。如来得阿耨多罗三藐三菩提。须菩提。若有法。如来得阿耨多罗三藐三菩提者。然灯佛即不与我授记。汝于来世。当得作佛。号释迦牟尼。以实无有法。得阿耨多罗三藐三菩提。是故然灯佛。与我授记。作是言。汝于来世。当得作佛。号释迦牟尼。何以故。如来者。即诸法如义。若有人言。如来得阿耨多罗三藐三菩提。须菩提。实无有法。佛得阿耨多罗三藐三菩提。须菩提。如来所得阿耨多罗三藐三菩提。于是中无实无虚。是故如来说一切法。皆是佛法。须菩提。所言一切法者。即非一切法。是故名一切法。须菩提。譬如人身长大。须菩提言。世尊。如来说人身长大。即为非大身。是名大身。须菩提。菩萨亦如是。若作是言。我当灭度无量众生。即不名菩萨。何以故。须菩提。实无有法。名为菩萨。是故佛说一切法。无我无人无众生无寿者。须菩提。若菩萨作是言。我当庄严佛土。是不名菩萨。何以故。如来说庄严佛土者。即非庄严。是名庄严。须菩提。若菩萨通达无我法者。如来说名真是菩萨。</p>
<p><strong>一体同观分第十八</strong><br>
须菩提。于意云何。如来有肉眼不。如是。世尊。如来有肉眼。须菩提。于意云何。如来有天眼不。如是。世尊。如来有天眼。须菩提。于意云何。如来有慧眼不。如是。世尊。如来有慧眼。须菩提。于意云何。如来有法眼不。如是。世尊。如来有法眼。须菩提。于意云何。如来有佛眼不。如是。世尊。如来有佛眼。须菩提。于意云何。如恒河中所有沙。佛说是沙不。如是。世尊。如来说是沙。须菩提。于意云何。如一恒河中所有沙。有如是沙等恒河。是诸恒河所有沙数佛世界。如是宁为多不。甚多。世尊。佛告须菩提。尔所国土中。所有众生。若干种心。如来悉知。何以故。如来说诸心。皆为非心。是名为心。所以者何。须菩提。过去心不可得。现在心不可得。未来心不可得。</p>
<p><strong>法界通化分第十九</strong><br>
须菩提。于意云何。若有人满三千大千世界七宝。以用布施。是人以是因缘。得福多不。如是。世尊。此人以是因缘。得福甚多。须菩提。若福德有实。如来不说得福德多。以福德无故。如来说得福德多。</p>
<p><strong>离色离相分第二十</strong><br>
须菩提。于意云何。佛可以具足色身见不。不也。世尊。如来不应以具足色身见。何以故。如来说具足色身。即非具足色身。是名具足色身。须菩提。于意云何。如来可以具足诸相见不。不也。世尊。如来不应以具足诸相见。何以故。如来说诸相具足。即非具足。是名诸相具足。</p>
<p><strong>非说所说分第二十一</strong><br>
须菩提。汝勿谓如来作是念。我当有所说法。莫作是念。何以故。若人言如来有所说法。即为谤佛。不能解我所说故。须菩提。说法者。无法可说。是名说法。尔时慧命须菩提白佛言。世尊。颇有众生。于未来世。闻说是法。生信心不。佛言。须菩提。彼非众生。非不众生。何以故。须菩提。众生众生者。如来说非众生。是名众生。</p>
<p><strong>无法可得分第二十二</strong><br>
须菩提白佛言。世尊。佛得阿耨多罗三藐三菩提。为无所得耶。佛言。如是如是。须菩提。我于阿耨多罗三藐三菩提。乃至无有少法可得。是名阿耨多罗三藐三菩提。</p>
<p><strong>净心行善分第二十三</strong><br>
复次。须菩提。是法平等。无有高下。是名阿耨多罗三藐三菩提。以无我无人无众生无寿者。修一切善法。即得阿耨多罗三藐三菩提。须菩提。所言善法者。如来说即非善法。是名善法。</p>
<p><strong>福智无比分第二十四</strong><br>
须菩提。若三千大千世界中。所有诸须弥山王。如是等七宝聚。有人持用布施。若人以此般若波罗密经。乃至四句偈等。受持读诵。为他人说。于前福德。百分不及一。百千万亿分。乃至算数譬喻。所不能及。</p>
<p><strong>化无所化分第二十五</strong><br>
须菩提。于意云何。汝等勿谓如来作是念。我当度众生。须菩提。莫作是念。何以故。实无有众生如来度者。若有众生如来度者。如来即有我人众生寿者。须菩提。如来说有我者。即非有我。而凡夫之人。以为有我。须菩提。凡夫者。如来说即非凡夫。是名凡夫。</p>
<p><strong>法身非相分第二十六</strong><br>
须菩提。于意云何。可以三十二相观如来不。须菩提言。如是如是。以三十二相观如来。佛言。须菩提。若以三十二相观如来者。转轮圣王。即是如来。须菩提白佛言。世尊。如我解佛所说义。不应以三十二相观如来。尔时世尊。而说偈言。若以色见我，以音声求我，是人行邪道，不能见如来。</p>
<p><strong>无断无灭分第二十七</strong><br>
须菩提。汝若作是念。如来不以具足相故。得阿耨多罗三藐三菩提。须菩提。莫作是念。如来不以具足相故。得阿耨多罗三藐三菩提。须菩提。汝若作是念。发阿耨多罗三藐三菩提心者。说诸法断灭。莫作是念。何以故。发阿耨多罗三藐三菩提心者。于法不说断灭相。</p>
<p><strong>不受不贪分第二十八</strong><br>
须菩提。若菩萨以满恒河沙等世界七宝。持用布施。若复有人。知一切法无我。得成于忍。此菩萨。胜前菩萨所得功德。何以故。须菩提。以诸菩萨不受福德故。须菩提白佛言。世尊。云何菩萨不受福德。须菩提。菩萨所作福德。不应贪著。是故说不受福德。</p>
<p><strong>威仪寂静分第二十九</strong><br>
须菩提。若有人言。如来若来若去。若坐若卧。是人不解我所说义。何以故。如来者。无所从来。亦无所去。故名如来。</p>
<p><strong>一合理相分第三十</strong><br>
须菩提。若善男子。善女人。以三千大千世界。碎为微尘。于意云何。是微尘众。宁为多不。须菩提言。甚多。世尊。何以故。若是微尘众实有者。佛即不说是微尘众。所以者何。佛说微尘众。即非微尘众。是名微尘众。世尊。如来所说三千大千世界。即非世界。是名世界。何以故。若世界实有者。即是一合相。如来说一合相。即非一合相。是名一合相。须菩提。一合相者。即是不可说。但凡夫之人。贪著其事。</p>
<p><strong>知见不生分第三十一</strong><br>
须菩提。若人言。佛说我见人见众生见寿者见。须菩提。于意云何。是人解我所说义不。不也。世尊。是人不解如来所说义。何以故。世尊说我见人见众生见寿者见。即非我见人见众生见寿者见。是名我见人见众生见寿者见。须菩提。发阿耨多罗三藐三菩提心者。于一切法。应如是知。如是见。如是信解。不生法相。须菩提。所言法相者。如来说。即非法相。是名法相。</p>
<p><strong>应化非真分第三十二</strong><br>
须菩提。若有人以满无量阿僧只世界七宝。持用布施。若有善男子。善女人。发菩提心者持于此经。乃至四句偈等。受持读诵。为人演说。其福胜彼。云何为人演说。不取于相。如如不动。何以故。一切有为法。如梦幻泡影。如露亦如电。应作如是观。佛说是经已。长老须菩提。及诸比丘。比丘尼。优婆塞。优婆夷。一切世间天人阿修罗。闻佛所说。皆大欢喜。信受奉行。</p>
                        <div>
                            <hr>
<img src="https://b3logfile.com/file/2021/02/德128-101e7077.png" width="64" height="64" alt="德64.png" />

<!-- 签名档内可使用 HTML、JavaScript -->
<br>
                        </div>
                </div>
                <footer>
                    <div class="post-tags">
                            <a rel="tag" href="https://andy-ho.github.io/tags/%E4%BD%9B%E6%B3%95">
                                佛法</a>
                    </div>
                    <div class="post-nav fn-clear">
                            <div class="post-nav-prev post-nav-item fn-right">
                                <a href="https://andy-ho.github.io/articles/2021/01/21/1611243412613.html" rel="prev"
                                   title="楞严咒全文">
                                    楞严咒全文 >
                                </a>
                            </div>
                            <div class="post-nav-next post-nav-item fn-left">
                                <a href="https://andy-ho.github.io/articles/2021/01/23/1611402771102.html" rel="next" title="般若波罗蜜多心经">
                                    < 般若波罗蜜多心经
                                </a>
                            </div>
                    </div>
                </footer>
            </article>
        </div>
            <div id="gitalk-container"></div>
            <div id="b3logsolocomments"></div>
            <div id="vcomment" data-name="andyho" data-postId="1611396693126"></div>
            <div id="relevantArticles"></div>
            <div id="randomArticles"></div>
<div class="sidebar-toggle">
    <span class="sidebar-toggle-line sidebar-toggle-line-first"></span>
    <span class="sidebar-toggle-line sidebar-toggle-line-middle"></span>
    <span class="sidebar-toggle-line sidebar-toggle-line-last"></span>
</div>

<aside class="sidebar">
        <section>
            <img class="site-author-image" src="https://img.hacpai.com/avatar/1544581275588_1577411323846.jpeg?imageView2/1/w/128/h/128/interlace/0/q/100" alt=""title=""/>
            <p class="site-author-name"></p>
                <p class="site-description motion-element">一个八零后文艺范儿佛系程序员。</p>
            <nav>
                <div class="site-state-item">
                    <a href="https://andy-ho.github.io/archives.html">
                        <span class="site-state-item-count">41</span>
                        <span class="site-state-item-name">日志</span>
                    </a>
                </div>

                <div class="site-state-item site-state-categories">
                    <span class="site-state-item-count"><span data-uvstaturl="https://andy-ho.github.io">1439</span></span>
                    <span class="site-state-item-name">浏览</span>
                </div>
            </nav>

            <div class="feed-link">
                <a href="https://andy-ho.github.io/rss.xml" rel="alternate">
                    RSS
                </a>
                <a href="https://andy-ho.github.io/tags.html" rel="section">
                    标签墙
                </a>
                <a href="https://andy-ho.github.io/archives.html">
                    存档
                </a>
            </div>


                <div class="links-of-author">
                    离一切诸相。即名诸佛。

<!-- 公告栏可使用 HTML、JavaScript，比如可以在此加入第三方统计 js -->
                </div>

                <div class="links-of-author">
                    <p class="site-author-name">Links</p>
                        <span class="links-of-author-item">
                <a rel="friend" href="https://www.goertek.com/"
                   title="歌尔股份" target="_blank">
                    歌尔股份
                </a>
            </span>
                        <span class="links-of-author-item">
                <a rel="friend" href="http://neocean.top"
                   title="山东新海软件股份有限公司" target="_blank">
                    新海软件
                </a>
            </span>
                        <span class="links-of-author-item">
                <a rel="friend" href="http://www.huat.edu.cn/"
                   title="我的大学" target="_blank">
                    湖北汽院
                </a>
            </span>
                        <span class="links-of-author-item">
                <a rel="friend" href="http://www.nhjcf.org/"
                   title="南怀瑾文教基金会" target="_blank">
                    南怀瑾文教基金会
                </a>
            </span>
                        <span class="links-of-author-item">
                <a rel="friend" href="https://ld246.com/"
                   title="记录生活，连接点滴" target="_blank">
                    链滴
                </a>
            </span>
                </div>
        </section>
</aside>
    </div>
</main>
<footer class="footer">
    <div class="wrapper">
        <div class="fn-clear">
            <a href="https://andy-ho.github.io">厚德菌</a>
            
            <div class="fn-right">
    <a href="https://ld246.com/member/andyho"
       aria-label="https://ld246.com/member/andyho"
       class="vditor-tooltipped__n vditor-tooltipped  user__site"
       target="_blank" rel="noopener nofollow">
        <svg viewBox="0 0 32 32" width="100%" height="100%">
            <path fill="#d23f31" style="fill: var(--color1, #d23f31)" d="M5.787 17.226h17.033l5.954 9.528c0.47 0.752 0.003 1.361-1.042 1.361h-15.141z"></path>
            <path d="M10.74 3.927h17.033c1.045 0 1.512 0.609 1.042 1.361l-5.954 9.528h-19.872l6.379-10.209c0.235-0.376 0.849-0.681 1.372-0.681z"></path>
            <path d="M2.953 17.226h2.839l6.804 10.889h-1.892c-0.523 0-1.137-0.305-1.372-0.681z"></path>
        </svg>
    </a>

        <a href="https://github.com/andy-ho"
           aria-label="https://github.com/andy-ho"
           class="vditor-tooltipped__n vditor-tooltipped  user__site"
           target="_blank" rel="noopener nofollow">
            <svg viewBox="0 0 32 32" width="100%" height="100%">
                <path d="M16 0.331c-8.836 0-16 7.163-16 16 0 7.069 4.585 13.067 10.942 15.182 0.8 0.148 1.094-0.347 1.094-0.77 0-0.381-0.015-1.642-0.022-2.979-4.452 0.968-5.391-1.888-5.391-1.888-0.728-1.849-1.776-2.341-1.776-2.341-1.452-0.993 0.11-0.973 0.11-0.973 1.606 0.113 2.452 1.649 2.452 1.649 1.427 2.446 3.743 1.739 4.656 1.33 0.143-1.034 0.558-1.74 1.016-2.14-3.554-0.404-7.29-1.777-7.29-7.907 0-1.747 0.625-3.174 1.649-4.295-0.166-0.403-0.714-2.030 0.155-4.234 0 0 1.344-0.43 4.401 1.64 1.276-0.355 2.645-0.532 4.005-0.539 1.359 0.006 2.729 0.184 4.008 0.539 3.054-2.070 4.395-1.64 4.395-1.64 0.871 2.204 0.323 3.831 0.157 4.234 1.026 1.12 1.647 2.548 1.647 4.295 0 6.145-3.743 7.498-7.306 7.895 0.574 0.497 1.085 1.47 1.085 2.963 0 2.141-0.019 3.864-0.019 4.391 0 0.426 0.288 0.925 1.099 0.768 6.354-2.118 10.933-8.113 10.933-15.18 0-8.837-7.164-16-16-16z"></path>
            </svg>
        </a>

            </div>
        </div>
        <div class="fn-clear">
            &copy; 2021
            <a href="https://andy-ho.github.io">厚德菌</a>
            &nbsp;<a href="https://beian.miit.gov.cn">鲁ICP备2021005773号-1</a>
        </div>
    </div>
</footer>
<div class="back-to-top" onclick="Util.goTop()"></div>

<script>
  var Label = {
    speech: false,
    servePath: "https://andy-ho.github.io",
    staticServePath: "https://andy-ho.github.io",
    luteAvailable: true,
    hljsStyle: 'dracula',
    langLabel: "zh_CN",
    version: "4.3.1",
    staticSite: true,
    showCodeBlockLn: true,
    articleId: "1611396693126",
  }
</script>
<script src="https://andy-ho.github.io/skins/next/js/common.min.js?1614823613890"></script>
<script type="text/javascript">
    Label.tocLabel = "目录"
    Label.siteViewLabel = "站点概览"
</script>

<script type="text/javascript">
    Util.addScript('https://andy-ho.github.io/js/page.min.js?1614823613890', 'soloPageScript')
    var page = new Page({
        "commentContentCannotEmptyLabel": "评论不能为空",
        "oId": "1611396693126",
        "blogHost": "https://andy-ho.github.io",
        "randomArticles1Label": "随机阅读：",
        "externalRelevantArticles1Label": "站外相关阅读："
    });
    $(document).ready(function () {
        page.load();
    page.tips.externalRelevantArticlesDisplayCount = "0";
        page.loadRandomArticles();
        page.loadRelevantArticles('1611396693126', '<h4>相关阅读：</h4>');
    NexT.initArticle()
    });
</script>
</body>
</html>

<!-- Generated by Latke (https://github.com/88250/latke) in 113ms, 2021/03/06 07:12:36 -->